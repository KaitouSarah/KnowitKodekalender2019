> Oppgaven 

# Hvelvets diskrete kode

Av: Arve Seljebu

I år har julenissen kjøpt et nytt hvelv. Hvelvet leveres med døren åpen 1. desember,
og en kodelapp som inneholder 23 koder. Hver natt lukkes hvelvet, og neste dag må
hvelvet åpnes med koden for gitt dag.

En kald morgen forsover julenissen seg. En alv er tidlig oppe og bruker uheldigvis
kodelappen til opptenning av peisen. Heldigvis er en annen alv mer våken og redder
de tre første kodene:

```
---------------
| 2: 13825167 |
| 3: 9216778  |
| 4: 20734802 |
| 5: /\11/----/
----/  \/
```

Fortvilet ringer julenissen kundesupport for hvelvelts leverandør. Dessverre kan ikke
leverandøren kalkulere nye koder. De sier kodene er basert på en sikker 27644437-maskin
og påstår kalkulasjonen ikke kan gjøres innen "varmedøden til universet".

Julenissen krever å få snakke med utvikleren som har laget den "vanntette" kalkulasjonen
av kodene. Heldigvis er utvikleren allerede på jobb, siden leverandøren ikke
praktiserer fleksitid. Utvikleren deler med glede algoritmen for kalkulasjonen av
kodene, ettersom årets lønnsforhandlinger ga 10% mindre lønn.

Koden til hvelvet er `5897 ⎾ x` der `x` er dagen koden skal brukes. `⎾` er en
_spesiell_ divisjon, som skjer i et såkalt "diskret tallrom med 27644437 verdier".
Første kode, altså 2. desember, er `5897 ⎾ 2`.

Den spesielle divisjonen kalkuleres som følgende:

1. Finn `y = 1 ⎾ x`. For alle verdier av `y'` fra og med 2 til og med 27644436:

    a. Kalkuler `b = y' * x`, der `*` er multiplikasjon.

    b. Kalkuler **resten** `r = b % 27644437`, altså `r = rest(b / 27644437)`.

    c. Dersom **resten** `r` er 1, har en funnet `y = y' = 1 ⎾ x`.

2. Kalkuler `z = 5897 * y`.
3. Koden for dag `x` er **resten** til `z / 27644437`, altså `z % 27644437`.

**Merknad**: Alle restene er positive. Dersom resten er negativ, legg til 27644437
inntil resten er positiv.

Hva er koden for dag 7?

---

> Løsningen

# 7899253

Av: Liv Sarah Ansnes

Jeg følte at merknaden til oppgaven (ref: *Dersom resten er negativ, legg til 27644437
inntil resten er positiv.*) var litt utydelig. Jeg tolket at det skulle legges til 27644437 på tallet før man tok modulo, men mener det også kan tolkes som at denne verdien skal legges på restverdien til den blir positiv. Det viste seg uansett å ikke ha noe å si, for i denne oppgaven vil resten aldri bli negativ. Jeg har dog lagt inn sjekk på om rest er negativ uansett.

*Koden kjører på ~>0.25sec*
